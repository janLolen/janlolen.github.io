<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>toki pona - Principi</title>
    <link rel="shortcut icon" type="image/png" href="janLolen.png">
    <link rel="stylesheet" type="text/css" href="../style.css" media="screen"/>
    <link rel="stylesheet" type="text/css" href="./style.css" media="screen"/>
    <style>
    </style>
</head>
<body>
    <header>
            <nav class="sewi"> <!-- poki ni la nimi suli pi lon sewi -->
                <div class="poki-pi-nasin-mute">
                    <div class="insa-sewi">
                        <p>󱤑󱦐󱥼󱥇󱤥󱤊󱤽󱦑 - Principi</p>
                    </div>
                </div>
            </nav>
    </header>
    <div style="height: 50px;"><br></div>
    <main>
        <div>
            <!--TODO: style.css-->
            <section class="poki">
                <br><br><br>
                <br>Il <tp>toki pona</tp> è "la lingua del bene", "la lingua della semplicità".
                <br>Locutori diversi usano un insieme diverso di parole, ma la maggior parte delle persone usa meno di 200 parole in tutto.
                <br>Ogni parola in toki pona ha un significato più ampio e vago delle parole italiane. Per essere più specifici si possono mettere insieme più parole formando composti o frasi.
                <br>Possiamo ragionare in termini di "atomi di significato".
                <br>Se una parola italiana è una molecola di significato relativamente complessa che non può essere scomposta nei propri atomi, il toki pona mira ad avere molecole più piccole, o anche atomi, permettendo a locutori di formare molecole più grandi o di avere accesso a molecole più piccole di quelle permesse dall'italiano.
                <br>
                <br>Pensiamo per esempio a un telefono. "Telefono" è una singola parola che rappresenta un concetto composto: un telefono permette di comunicare, di intrattenersi, di creare e riprodurre immagini e suoni, di calcolare, di imparare.
                <br>Quando parliamo di un telefono, spesso è rilevante solo uno di questi aspetti, ma la parola "telefono" li comunica sempre tutti.
                <br>Se dobbiamo parlare di un telefono in toki pona, invece, menzioniamo solo gli aspetti rilevanti.
                <br>Chiamare sempre un telefono <tp>󱤎󱥬 ilo toki (strumento di comunicazione)</tp> sarebbe sbagliato (questo errore è detto <i>lessicalizzazione</i>), dobbiamo invece ragionare su quello che vogliamo davvero dire e descrivere un telefono nel modo adeguato per la situazione.
                <br>"Devo fare un calcolo, dammi uno strumento di comunicazione". Uno strumento di comunicazione non ti serve a niente in questo caso, ti serve invece uno strumento per i numeri <tp>󱤎󱤽 ilo nanpa</tp>.
                <br>Parlando una lingua naturale, pensiamo di star comunicando e pensando concetti, ma spesso, senza rendercene conto, ci nascondiamo dietro queste molecole di significato, saltando i concetti atomici e passando direttamente alle molecole precomposte che sono disponibili nella nostra lingua. Il toki pona è dunque, oltre a una lingua, un esperimento filosofico che ci obbliga ad avvicinarci agli atomi di significato.
            </section>
        </div>
    </main>
</body>
</html>